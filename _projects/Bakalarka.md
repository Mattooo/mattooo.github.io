---
layout: project
title: "Bakalárska práca - Rozšírenie zreničky a stres pri používateľskom testovaní"
date: 2015-09-21
language: Python, Ruby on Rails
technologies: Tobii - Eyetracker, Captive - Galvanic Skin Response 
---
<h2>O zadaní</h2>
Rozšírenie zreničky môže identifikovať stresovú situáciu. 
Už to nie je len téma z klasického sci-fi filmu Blade Runner od Ridleya Scotta z roku 1982, 
v ktorom sa podobná technika používa na rozlíšenie androidov od ľudí. 
V súčasnosti sú k dispozícii sledovače pohľadu, ktoré merajú aj dilatáciu očnej zreničky. 

Analyzujte možnosti identifikácie stresovej situácie prostredníctvom rozšírenia zreničky. 
Overite, či je vo výstupoch zo sledovača pohľadu korelácia medzi merateľným rozšírením zreničky a stresom. 
Na overenie korelácie použite aj iné zariadenie na meranie úrovne stresu, 
ktoré je k dispozícii vo Výskumnom centre používateľského zážitku UX@ FIIT a vykonajte s ním 
štatisticky dostatočné množstvo meraní. 
Základom meraní budú dobre navrhnuté používateľské testovania, ktorých návrh je súčasťou práce.
 Úlohou bude aj navrhnúť a zrealizovať výstup, ktorý spracuje výsledky zo sledovača 
pohľadu a zobrazí časy s odhadovanými úrovňami stresu, s potenciálnym použitím vo vyhodnocovaní
 používateľských testovaní.